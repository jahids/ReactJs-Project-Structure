React Project Structure
এবার আমরা রিয়্যাক্ট প্রজেক্ট কিভাবে স্ট্রাকচার করতে হয় সে সম্পর্কে জানবো। তার জন্য আমরা একটা নতুন রিয়্যাক্ট প্রজেক্ট তৈরি করে নিলাম vite এর মাধ্যমে।

এরপর src ফোল্ডারের মধ্যে শুধু main.jsx রেখে বাকি সব ডিলিট করে দিবো। এরপর নিচের মতো করে আমরা কিছু ডিরেক্টরি ক্রিয়েট করবো।


COPY

COPY
|- src
  |- main.jsx
  |- app
    |- App.jsx
    |- ...
  |- components
    |- UI
    |- shared
  |- pages
    |- ...
  |- states
    |- ...
  |- hooks
    |- ...
  |- api
    |- ...
  |- routers
    |- ...
  |- utils
    |- ...
  |- tests
    |- ...
    
    
app: এই ডিরেক্টরিতে অ্যাপ্লিকেশন সম্পর্কিত রাউট, স্টেট যা যা আছে সব মেইনটেইন করা হবে। এই মুহূর্তে আমাদের লাগবে App.jsx এই ফাইলটি। সেটা আমরা তৈরি করে নিবো। এবং এই অ্যাপ ফাইলটাই আমরা আমাদের main.jsx ফাইলে ইমপোর্ট করবো।
components: অনেক ধরণের কম্পোনেন্ট দরকার হবে। সেগুলো সব থাকবে এর মধ্যে।
UI: যেগুলো রিউজেবল UI কম্পোনেন্ট অর্থাৎ যেগুলো styled components দিয়ে বানানো সেগুলো থাকবে এই ফোল্ডারের মধ্যে।
shared: UI কম্পোনেন্ট ছাড়া অন্য যেসব কম্পোনেন্ট রিউজেবল হবে সেগুলো থাকবে এই ফোল্ডারের মধ্যে।
pages: একটা অ্যাপ্লিকেশন অনেক পেইজ থাকতে পারে। যদি থাকে সেগুলো থাকবে সব এই ফোল্ডারের মধ্যে।
states: গ্লোবাল স্টেট ম্যানেজ করা হবে এই ফোল্ডারে। এটা নিয়ে আমাদের কাজ করা হয়নি এখনও। তবে ভবিষ্যতে করবো।
hooks: আমাদের অনেক হুক দরকার পড়বে। সেগুলো আমরা এই ফোল্ডারে ম্যানেজ করবো।
api: আমাদের অনেক api নিয়ে কাজ করতে হতে পারে। সেগুলো আমরা এই ডিরেক্টরির মধ্যে করবো।
routers: যেহেতু অনেকগুলো পেইজ থাকবে, সেহেতু অনেক রাউটার দরকার হবে। সেগুলো এই ফোল্ডারে ম্যানেজ করা হবে।
utils: যতো ইউটিলিটিজ আছে সব থাকবে এই ফোল্ডারের মধ্যে।
tests: টেস্টিং করার জন্য কোড এই ফোল্ডারে লেখা হবে।
মোটামুটি এটুকুই হলো রুট লেভেলের প্রজেক্ট স্ট্রাকচার।

এভাবেই যে প্রজেক্ট স্ট্রাকচার করতে হবে তেমন কোনো কথা নেই। নিজের মতো করে যেকোনোভাবে স্ট্রাকচার করা যাবে, যেন কোড সহজে মেইন্টেইন করা যায়।